ΒιΒΙΛοΤΗ. HlsT. Lm. v. CAP. 7. 155

νῦν εἶσὶ φανερά. Ἐν δὲ τῇ Στρογγύλῃ καὶ τῇ Ἱερᾷ
μέχρι τοῦ νῦν ἐκ τῶν χασμάτων ἐκπίπτει πνεύματος
μέγεθος, καὶ βρόμος ἐξαίσιος· ἐκφυσᾶται δὲ καὶ
ἄμμος, καὶ λίθων διαπύρων πλῆθος, καθάπερ ἐστὶν
ὁρᾶν καὶ περὶ τὴν Αἴτνην γινόμενον. Λέγουσι γάρ
τινες ἐκ τούτων τῶν νήσων ὑπονόμους εἶναι κατά
γῆς μέχρι τῆς Αἴτνης, καὶ τοῖς ἐπ’ ἀμφότερα στο-
μίοις συνημμένους· διὸ καὶ κατά τὸ πλεῖστον ἐναλ-
λάξ καίεσθαι τούς ἐν ταύταις ταῖς νήσοις κρατῆρας
τῶν κατά τήν Αἴτνην. Φασὶ δὲ τάς Αἷόλου νήσους
τὸ μὲν παλαιὸν ἐρήμους γεγονέναι, μετά δὲ ταῦτα
τὸν ὀνομαζόμενον Λιπαρόν Αὔσονος ὄντα τοῦ
βασιλέως υἱόν, ὑπὸ τῶν ἀδελφῶν καταστασιασθῆναι·
κυριεύσαντα δὲ νεῶν μακρῶν καὶ στρατιωτῶν, ἐκ
τῆς Ἰταλιάς φυγεῖν εἷς τὴν άπὸ τούτου Λιπάραν
ὀνομασθεῖσαν· ἐν ταύτῃ ὁὲ τήν ἐπώνυμον αὑτοῦ
πόλιν κτίσαι, καὶ τάς ἄλλας νήσους τάςπροειρημένας
γεωργῆσαι. Τούτου δὲ γεγηρακότος, Αἴολον τὸν
Ἱππότου μετά τινων παραβαλόντα εἷς τήν Λιπάραν,
τήν τοῦ Λιπαροῦ γῆμαι θυγατέρα Κυάνην· καῖ
τοὺς λαοὺς κοινῇ μετά τῶν ἐγχωρίων πολιτεύεσθαι
ποιήσας, ἐβασίλευσε τῆς νήσου. Τῷ δὲ Λιπαρῷ
τῆςἸταλίας ἐπιθυμοῦντι, συγκατεσκεύασεν αὐτῷ
τοὺς περὶ τὸ Σύρρεντον τόπους· ὅπου βασιλεύσας
καὶ μεγάλης ἀποδοχῆς τυχών, ἐτελεύτησε· ταφεῖς δὲ
μεγαλοπρεπῶς, τιμῶν ἔτυχεν ήρωῖκῶν παρά τοῖς
ἐγχωρίοις. Ὅ ds* Αἴολος οὗτός ἐστι, πρὸς ὃν μυθο-
λογοῦσι τὸν Ὀδυσσέα κατά τήν πλάνην ἀφικέσθαι.
Γενέσθαι 25² αὐτόν φασιν εὖσεβῆ καὶ δίκαιον, ἔτ

