BIBLIOTH. HIST. LIB. 11. CAP. 8. 187

μὲν μῆκος, σταδίων τεσσαράκοντα· τὸ δὲ πλάτος,
ἐπὶ τριακοσίους πλίνθους· τὸ δ’ ὕψος, ὥς Κτη-
σίας φησίν, ὀργυιῶν πεντήκοντα. Τῶν δὲ πύργων
ὑπῆρχε τὸ ὕψος ὀργυιῶν ἑβδομήκοντα. Κατε-
σκεύασε δὲ τρίτον ἐνδοτέρω περίβολον, ὃς περιεῖ-
χεν ἀκρόπολιν, ἧς ἦ μὲν περίμετρος ἦν σταδίων
εἴκοσι, τὸ δὲ μῆκος καὶ πλάτος τῆς οἰκοδομίας
ὑπεραῖρον τοῦ μέσου τείχους τήν κατασκευὴν.
’.Ενῆσαν δ’ ἕν τε τοῖς πύργοις καὶ τείχεσι ζῶα
παντοδαπά φιλοτέχνως τοῖς τε χρώμασι καὶ τοῖς
τῶν τύπων ἀπομιμήμασι κατεσκευασμένα. Τὸ
δ’ ὅλον ἐπεποίητο κυνήγιον παντοίων θηρίων
ὑπάρχον πλῆρες, ὡν ἦσαν τά μεγέθη πλεῖον ἢ
πηχῶν τεττάρων. Κατεσκεύαστο δ’ ἐν αὐτοῖς
καὶ ἦ Σεμίραμις, ἀφ’ ἵππου πάρδαλιν ἄκοντί-
ζουσα, καὶ πλησίον αὐτῆς ὁ ἀνὴρ Νῖνος, παίων ἐκ
χειρὸς λέοντα λόγχῃ. Ἐπέστησε δὲ καὶ πύλας
τρισσάς, ὑφ’ ὧν ὑπῆρχον δίαιται χάλκεαι διὰ
μηχανῆς ἀνοιγόμεναι. Ταῦτα μὲν οὖν τά βασί-
λεια καὶ τῷ μεγέθει καὶ ταῖς κατασκευαῖς πολὺ
προεῖχε τῶν ὄντων ἐπὶ θάτερα μέρη τοῦ ποταμοῦ.
Ἐκεῖνα γάρ εἶχε τὸν μὲν περίβολον τοῦ τείχους
τριάκοντα σταδίων ἐξ ὀπτῆς πλίνθου· ἄντὶ δέ
τῆς περὶ τά ζῶα φιλοτεχνίας, χαλκᾶς εἰκόνας
Νίνου καὶ Σεμιράμιδος καὶ τῶν ὑπάρχων, ἔτι
δὲ Διός, ὃν καλοῦσιν οἱ Βαβυλώνιοι Βῆλον.
Ἑνῆσαν δὲ καὶ παρατάξεις καὶ κυνήγια παντο-
δαπά, ποικίλην ψυχαγωγίαν παρεχόμενα τοῖς
θεωμένοις.

