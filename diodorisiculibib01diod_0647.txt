BIBLIOTH. HIST· LIB. V. CAP. 55. 221

βίον χρησίμων εῗςηγήσασθαι τοῖς ἀνθρώποις · άγάλ-
ματά τε θεῶν πρῶτοι κατασκευάσαι λέγονται, καί
τινα τῶν ἀρχαίων ἀφιδρυμάτων ἀπ’ ἐκείνων ἐπωνο-
μάσθαι. Παρά μὲν γάρ Λινδίοις Ἀπόλλωνα Τελχί-
νιον προςαγορευθῆναι, παρά δὲ Ἰαλυσίοις ’Ἠραν
καὶ νύμφας Τελχινίας, παρά δὲ Καμειρεῦσιν ἽῙραν
Τελχινίαν. Λέγονται δ’ οὗτοι καὶ γόητες γεγονέναι,
καὶ παράγειν, ὅτε βούλοιντο, νέφη τε καὶ ὄμβρους
καὶ χαλάζας, ὁμοίως δὲ καὶχιόνα ἐφέλκεσθαι. Ταῦτα
δὲ καθάπερ καὶ τούς μάγους ποιεῖν ἱστοροῦσιν. Ἅλ-
λάττειν δὲ καὶ τοὶς ἰδίας μορφάς, καὶ εἶναι φθονε-
ροὺς ἐν τῇ διδασκαλίᾳ τῶν τεχνῶνζ Ποσειδῶνα δὲ
ἅνδρωθέντα ἐρασθῆναι τῆς τῶν Τελχίνων ἀδελφῆς
Ἁλίας, καὶ μιχθέντα ταύτῃ, γεννῆσαι παῖδας, ἓξ μὲν
α’ῥρενας, μίαν δὲ θυγατέρα Ῥόδον, (ἔφ’ ἧς τῆν νῆσον
ὀνομασθῆναι. Γενέσθαι δὲ κατά τὸν καιρὸν τοῦτον
ἐν τοῖς πρὸς ἕω μέρεσι τῆς νήσου τούς κληθέντας
Γίγαντας· ὅτε δὴ καὶ Ζεύς λέγεται καταπεπολεμη-
κὼς Τιτᾶνας ἐρασθῆναι μιᾶς τῶν νυμφῶν, Ἱμαλίας
ὀνομαζομένης , καὶ τρεῖς ἐξ αὐτῆς τεκνῶσαι παῖδας,
Σπαρταῖον, Κρόνιον, Κύτον. Κατὰ δὲ τήν τούτων
ἡλικίαν φασὶν Ἀφροδίτην ἐκ Κυθήρων κομιζομένην
εἷς Κύπρον, καὶ προςορμιζομένην τῇ νήσῳ, κωλυθῆ-
ναι ὕπὸ τῶν Ποσειδῶνος υἶῶν ὄντων ὑπερηφάνων
καὶ ὑβριστῶν· τῆς δὲ θεοῦ διά τήν ὅργὴν ἐμβαλού-
σης αὐτοῖς μανίαν, μιγῆναι αὐτοὺς βίᾳ τῇ μητρί,
καὶ πολλά κακά δρᾷν τούς ἐγχωρίους. Ποσειδῶνα
δὲ τό γεγονὸς αἰσθόμενον, τούς υἱοὺς κρύψαι κατά
γῆς, διά τήν πεπραγμένην αἶσχυνην, οὓς κληθῆναι

